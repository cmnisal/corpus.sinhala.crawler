ආසියා ශාන්තිකර කලාපීය පරිගණක හදිසි ප්‍රහාර වැළැක්‌වීමේ පුහුණුව ඇරඹේ අමල් උඩවත්ත මහා පරිමාණ අන්තර්ජාල ප්‍රහාරයක දී එයට සිදු වන අයහපත් ප්‍රතිඵල අවම කර ගතහැකි ක්‍රමවේද සලකා බැලීම හා එවැනි ප්‍රහාරයක්‌ වළක්‌වා ගැනීම සඳහා ආසියා ශාන්තිකර කලාපීය පරිගණක හදිසි ප්‍රතිචාර කණ්‌ඩායමේ වාර්ෂික පුහුණු අභ්‍යාසයක්‌ නොබෝදා පැවැත්විණි. ශ්‍රී ලංකාව ඇතුළු රටවල් 15ක්‌ නියෝජනය කරමින් කණ්‌ඩායම් 15ක්‌ මේ සඳහා සහභාගී විය. ශ්‍රී ලංකා තොරතුරු හා සන්නිවේදන තාක්‌ෂණ නියෝජිතායතනය යටතේ ක්‍රියාත්මක වන ශ්‍රී ලංකා සර්ට්‌ ආයතනය ශ්‍රී ලංකාව නියෝජනය කළේ ය. මෙහි දී ව්‍යාජ ඊමේල් සහ කෙටි පණිවිඩ මගින් සිදු කරන අහිතකර බලපෑම් මැඬපැවැත්වීම මෙහි ප්‍රධාන පුහුණු අභ්‍යාසය විය. රටක ජාතික වශයෙන් අතිශයින් වැදගත් ස්‌ථාන සයිබර් ප්‍රහාරයක දී ආරක්‍ෂා කරන්නේ කෙසේ ද යන්න මෙහි දී විශේෂ අවධානයට යොමු වූ අතර රටවල බහුතරයක ගේ එකඟතාවෙන් ශ්‍රී ලංකාවේ නායකත්වයෙන් මෙවර පුහුණු අභ්‍යාසය පැවැත්වීම විශේෂ සිද්ධියක්‌ විය. ඔස්‌ටේ්‍රලියාව, බෲනායි, බංග්ලාදේශය, චීනය, හොංකොං, ඉන්දියාව, ඉන්දුනීසියාව, ජපානය, කොරියාව, මැලේසියාව, සිංගප්පූරුව හා තායිලන්තය ශ්‍රී ලංකාව සමග මීට සහභාගී විය.  